529

longas inducias habituros se existimant, si ad univer-
sale concilium rciicerc nos possint. Agedum tamen:
fingamus iam nihil obstare, quominus universale
concilium mox cogatur: fingamus etiam serio in-
dictum esse, adesse diem , omnia esse comparata.
Illic nimirum praesidebit romanus pontifex: aut si
venire gravabitur, unum quempiam ex cardinalibus
1 bit, qui suo loco praesit: eumque procul dubio
de ‘ et, quem fidissimum sibi fore arbitrabitur. As-
side unt cardinales reliqui, episcopi deinde et abba-
tes: subsellia occupabunt consiliarii: quos ut pluri-
mum deligere non solent, nisi ad suam voluntatem
[pag. 133] bene formatos. Fieri quidem poterit, ut
pauci quidam boni inter eos sedeant: verum et
propter suam paucitatem despectui erunt, et metu
debilitati , vel proficiendi desperatione fracti, tace-
bunt. Quod si quis forte verbum facere audeat,
strepitu et clamoribus, dicto citius, obruetur. Mul-
titudo autem sic erit comparata, ut quidvis passura
sit potius, quam ecclesiam restitui in statum melio·
rem. De doctrina taceo. Utinam modo integri ac
dociles ad causam venirent. At certo certius est,
unam hanc fore omnium deliberationem: quidquid
dicatur, uaecunque afferantur rationes , non esse
auscultan um. Imo non pertinacia modo et obsti-
natione aures sibi obstruent, ne obediant veritati,
sed ferocia etiam ad resistendum se armabunt. Quid
enim? an qui nullam sanae doctrinae mentionem
auribus admittunt, eos credibile est, simul ac in
rem praesentem ventum fuerit, sponte cessuros?
an qui omnia moliuntur, ne collapsum Christi reg-
num iterum in mundo resurgat, eos sperabimus
excitandi illius et promovendi adiutores fore? an
qui nunc ferro ct igni insaniunt adversus veritatem,
aliosque ad saevitiam, quoad possunt, acuunt et in-
flamfflant, humanos se et moderatos tunc praesta·
bunt? Verum, ut nihil aliud sit, tuae hoc pru-
dentiae, invictissime ansar, vestraeque, illustrissimi
Principes, relinquo aestimandum, num pontifici rc-
mano universaeque eius factioni privatim expediat,
restitui in verum ordinem ecclesiam, et ad rectam
evangelii normam corruptissimum eius statum emen-
dari. [pag. 134] Quam autem facile sua commoda
oblivisci soleant, ut nulla eorum habita ratione ad
suscipiendam com munis salutis curam voluntate et
studio ferantur omneS, certis experimentis habetis
compertum. .

His, Caesar, ecclesiam permittes, ut de eius
reparatione, suo arbitri0, vel sua potius libidine sta-
tuant? Ab eorum nutu suspensus haerebis, ut
nunquam, donec ipsi consenserint, ecclesiae consu-
lendum decernas? Si illorum erit cognitiO, facili se
com ndio ex ‘ent Pronunciabunt enim sic ma-
nen um. β . fingamus, vel 'pudore ’vel tua alio-
ffiissssninnffff ὲί-ῗιῑὲἓξὲῗΐῗρὲῗέἓῗ .¹.¹'¹:1.¹¹⁶..{²3 ¹:3¹3}

Galum opera. Vol. VI.

nas-camma Eoonnsmn.

 

530

imperio aliquantulum remittant, eone sponte unquam
descendent, ut se in ordinem coactis Christi reg-
num erigatur? Quorsum igitur illis mandetur re-
formandae ecclesiae cura, msi ut oves lupis expo-
nantur? Si alterutrum accidere necesse sit, prae-
staret tamen ecclesiam pro derelicta desperataque
haberi, quam in tales medicos incidere. Decuerat
quidem eos, qui pastorum nomen locumque obti-
nent, primos omnium advolare ad opem illi feren·
dam. Decuerat, fateor, duces eos se profiteri: prin-
cipes vero se illis comites adiungere in opere tam
sanct0, et adiutores. Sed quid, si non faciunt?
Quid, si fieri ab aliis nolunt? Quid, si ad impe·
diendum nullum non movent lapidem? An re-
spiciendi tum quoque nobis sunt, ne quis sc moveat,
donec ipsi digitum sustulerint? adhucne audienda
illa solennis eorum cantilena: nihil [pag. 135] ten-
tandum donec pontifex approbaverit ? Sic ergo ha-
beat tua Maiestas: adeoque vos simul omnes repu-
tate cum animis vestris, illustrissimi Principes, vi-
rique ornatissimi, ecclesiam a suis pastoribus non
modo proditam , desertam, destitutam , sed vexatam,
afflictam extrema calamitate , denique exitio desti-
natam, ad fidem vestram confugere. Quin potius
sic existimate: offerri hic vobis a Deo materiam,
in qua specimen edatis insigne ac testatum vestrae
erga se observantiae. Nihil est, quod nobis omnibus
maiori curae esse, et in quo elaborare nos inten-
tiore studio velit Deus, quam ut illibata maneat
nominis sui loria, ut regnum suum floreat, ut pura
vigeat illa dgoctrina, quae sola ad ipsum rite colen-
dum praelucere nobis debet. Quanto igitur magis
haec principes curare, haec meditari , haec agere et
persequi decet? quos ideo nominis sui communica-
tione dignatus est, ut gloriae suae custodes sint in
terris ac vindices.

Nolite, obsecr0, profanis hominibus aurem ac-
commodare, qui vel fallaci concilii ostentatione vos
lactant, ne quid levationis ex vobis sentiat ecclesia:
vel hanc causam, uum sit omnium maxima, exte-
nuant, quo sitis cam suscipiendam remissiores:
vel ad violentas eius transigendae rationes impel-
lunt. Hactenus operam perdiderunt, qui te ad sae·
vitiam inflammare, invictissime Caesar, et tibi quo-
dammodo arma induere conati sunt. Praeclaram
certe et mansuetudinis et prudentiae laudem ad
posteros consequutus es, quod turbulentis consiliis,
quibus saepe [pag. 136] multumque tentatus es, nun-
quam te a perpetua moderatione passus es dimo-
veri. Ea laus ne quando tibi extorqueatur hostium
nostrorum importunitate, etiam atque etiam vide.
si terreantur haeretici, non doceantur, improbam
esse dominationem Augustinus ¹) agnoscit. si hac

 

1) Ep. 48 ad vincentium.


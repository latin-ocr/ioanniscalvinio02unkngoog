375 RESPONSIO CONTRA PIGHIUM 376

(Prov. 21, 1), ita cor regis in manu Dei: quocun-
que voluerit, inclinabit illud. Quid ergo, quum
doceo cor fidelis, quod Dominus singulari modo sus-
cepit regendum, flecti ac formari eius spiritu, verbi
novitate ac insolentia offenditur Pighius? Queritur
enim me novam lo uendi formam introducere , cui
non assueti sint fide es. Verissimum est quod vulgo
iactatur, de nullo dubitare stultos: quod ex veteri
et elegantiori proverbio natum est. Ecce enim ut
sola sua inscitia armatus Pighius, bellum Deo et
hominibus indicere simul audeat. Profertur loquu-
tio, quam spiritus sanctus primum ‚ deinde et sacri
doctores, eius magisterium sequuti, familiariter usur-
{etta-rtzdfflffassissssssstfissgb53303333132fl32‘2230 32¹²
tequam illi respondeat, anathema, si aliud quid

dixerit, quam quod sibi persuasit ecclesiam sentire,

non dubitanter minatur. Sed qua fiducia? Notum
est illud: Ignorantia confidentiam parit. Paulo post
tamen, moderatior iam factus, haec nou mea, scd
spiritus sancti verba, utcunque im ropria sint, non
multum habere incommodi conce it, nisi me ani-
madverteret impietatis meae venenum illis insinuare
velle: Deum scilicet uti corde nostro aut voluntate
iu bonis operibus, sicut arreptitiorum membris ma-
ligni spiritus utuntur, dum per eos responsa dant
et loquuntur, quae ipsi non intelligunt. Verum
quum omnem illi occasionem ante abstulerim, ne
quid de me tale sus icari posset, cur divinat, quod
timeri nullo modo ebuit? Exposueram, velle in-
esse hominibus ex natura: ex naturas vero corrup-
tione ficri, ut non nisi male possimus velle3 esse
igitur roprium Dei donum, ut bene velimus. Quam
hic syl abam inveniet, quae materiam praebeat tali
calumniae?

At non dissimulanter postea id me sensisse
aperio: quia contentus non sim ‚ si quis dicat vo-
luntatem, alias non prorsus malam, sed infirmam
ac debilem, subsidio gratiae adiuvari: atque ad eam
rem prophetae testimonio utor: Dabo vobis cor no-
vum, et spiritum novum ponam in medio vestri5
auferam a vobis cor lapideum, et dabo vobis cor
carneum (ΕΖ. 36, 26). Deinde subiicio: Hac simi-
litudine non ostendere vult Deus, mollitiem cordi-
bus nostris inesse, flexilem alias in recti obedien-
tiam, sed quae per se infirma gratiae suae admini-
culo indigeat, sed nihil penitus boni expressum iri
a corde nostr0, nisi aliud fiat. Nam si lapis in
carnem transformatur, quando nos ad recti studium
Dominus convertit: aboletur, quidquid est volunta-
tis nostrae proprium, et quod succedit, totum a
Deo ost. Hic, qua plurimum valet conviciandi pro·
tervia, in me debacchatur: clamat pseudoprophetam
in veste ovis deprehendi seducentem, hoc est, seor-
sum [pap. 199] ducentem ab ovium caulis simplices

, animas. Sic enim in illa sua crassa hallucinatione

 

sibi lacet, ut non satis habeat suam insulsitatem
seme prodidisse. Huc antem spectat, ne eum sine
ratione maledicere putes, quidquid sonent verba pro-
phetae, ut tamen opinio sua valeat: quoniam eccle-
siae autoritate nitatur. Aliquando tamen ad rem
accedit. Sicut ante, inquit, nulla auxilii sui facta
mentione, totam perfectionis summam potestatis nos-
trae fecerat, quum diceret: Proiicite a vobis iniqui-
tates vestras3 convertimini ad me; facite vobis cor
novum et spiritum novum: ita hic eandem uni Deo
tribuit, praeterita nostra facultate. Ergo utrumque
locum iubet coniungi, ut habeatur illa, de qua dis-
seruit, liberi arbitrii et gratiae coniugatio. Quasi
vero illi permittam, ex praeceptis colligere, quanta
aut qualis sit hominum ad obediendum facultas.
Hunc iubendo legis effectum esse ex Paulo scimus,
ut occidat (2 Cor. 3, 6). Cur? nisi quia non aliud
gotest, quam hominem transgressioni subiicere?

cimus et hoc esse eius officium, ut hominem, mi-
seriae suae agnitione perculsum, confugere ad gra-
tiam doceat (Gal. 3, 24). Ergo ab externa legis
praedicatione recedendum est, ut ad spiritualem eius
inscriptionem, de qua loquitur Ieremias (31, 33),

‘veniamus Illic enim Dominus foedus se facttirum

promittit, non quale ante pepigerat, quia irritum
factum fuerat defectione populi ‚ sed foedus novum,
quo legem inscribat populi sui cordibus, et visceri-
bus insculpat. Vides causam, cur foedus illud quod
externa praedicatione constabat, abrogetur: quia sci·
licet violatum fuerit ab hominibus. Vides et novi
paciscendi necessitatem: quia scilicet non aliter ra-
tum sit futurum, donec spiritu Dei inscriptum cor-
dibus fuerit. Huius efficaciae si vel minimum gus-
tum haberet Pighius: aut si impotentiae saltem suae
conscientia tangeretur, non amplius obloqueretur,
in hominum statui potestate quod illis praecipitur.

[pag. 200] Atque hinc etiam patet, quam frivola
sit et nugatoria eius ratiocinatio, Si ex promissio-
nibus inferamus, solius Dei opus esse conversionem,
quia se solum eius autorem illic commemoret, pari
ratione evicturum ex praeceptis Pelagium, posse nos
omnia, Dei gratia nihil adiutos: quoniam illic a no-
bis, sine mentione gratiae, perfecta iustitia exigatur.
Quasi vero ideo dentur praecepta, ut quod deest gra-
tiae, virium nostrarum subsidio expleatur: et non
potius, ut propriae impotentiae convictos, ad
gratiam manu ducant. Alia est promissionum ratio:
Dabo, inquit Dominus, mentem, ut quod rectum
cst videatis et eligatis ; dabo cor carneum, ut obe-
diatis3 faciam ut ambuletis in lege mea. Non sus·
pendit a nobis eorum complementum, quae pollice-
tur, sed simpliciter in se uno locat. Iubendo autem,
non facultatem aut novam nobis confert, aut quam
habemus praedicat, sed nihil omnino nos pom
nobis ostendit, ut quo penes nos deficimur, aliunde
quaerere discamus. Valeat ergo fictitium illud Pighii

 

 

 


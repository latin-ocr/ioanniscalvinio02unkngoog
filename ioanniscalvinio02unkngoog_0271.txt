465

nuncio, iram Dei horrere discant. Hic, inquam, pri·
mus est gradus, quo ad salutem pervenitur, ιιι homo
in se ipso prostratus et attonitus, de omnibus car-
nis praesidiis desperet: noque tamen obduret se ip-
sum adversus iudicium Dei, aut quasi obducto callo
obstupescat: sed trepidus et anxius dolore ingemis-
cat, suspiretque ad remedium. Hinc ad alterum
gradum debet surgere. Id fit, dum agnitione Christi
erectus respirat. Homini enim in hunc, quem dixi-
mus, modum humiliato, non aliud restat, nisi ut ad
Christum se convertat, ut eius beneficio a miseria
liberetur. Verum salutem in Christo is demum
quaerit, qui eius virtutem tenet: hoc est, qui illum
agnoscit unicum sacerdotem, per quem patri recon-
ciliemur: qui mortem eius unicum sacrificium esse
agnoscit quo expiata sint peccata, satisfactum iudicio
Dei, vera et perfecta iustitia acquisita: qui denique
inter se et illum non dimidiat, sed merum et gra-
tuitum eius beneficium esse agnoscit, quod iustus
coram Deo est. Ab hoc quoque gradu conscendere
ad tertium necesse est: ut qui de Christi gratia, de
mortis et resurrectionis eius fructu edoctus est, in
eo solida firmaque fiducia acquiescat, ac secum sta-
tuat, ita suum esse Christum, ut iustitiam ιιι ipso
vitamque possideat.

[pag. 17] Nunc videte quam misere eversa haec
doctrina fuerit. De peccato originali spinosae quae-
stiones agitatae sunt in scholis, quibus hunc tam
exitialem hominis morbum, quantum fieri potuit,
elevarunt. Nam quum de illo disputant, redigunt
fere ad gulae et libidinis intemperiem. De caeci-
tate et vanitate mentis, ex qua prodeunt incredu-
litas et superstitio, dc interiore animi nequitia, de
superbia, de ambitione et contumacia, de aliis ar-
canis malis, nullus sermo. Conciones nihilo sanio-
res. Iam liberi arbitrii praedicatiO, qualis audie-
batur, antequam prodirent Luthcrus et alii, quid
aliud poterat quam inani propriae virtutis opinione
inflare homines, ut solo vento turgidi spiritus sancti

tiae et auxilio locum non darent? Quid multa?
§anua est maior inter nos concertatio, et in qua no·
bis pertinacius reclament adversarii nostri, quam
de iustificatione: fidene an operibus eam consequa·
mur. Nullo modo patiuntur hunc Christo honorem
tribui, ut iustitia nostra vocetur, nisi in partem si-
mul veniant operum merita. Non disceptamus hic
de bonis operibus, an praestari a piis debeant, an
accepta sint Deo, an mercedem apud eum habeant:
sed an concilient nos Deo sua dignitate, an acqui-
ramus eorum pretio vitam aeternam, an compensa-
tiones sint, quae ad tollendum reatum Dei iudicio
solvantur, an collocanda sit in ipsis salutis fiducia.
Hos ergo errores reprehendimus, quod homines ad
opera sua magis quam ad Christum respicere iuben·
tur, ut Deum sibi propitium [pag. 18] faciant, ut
eius gratiam promereantur , ut haereditatem acqui·

Oaloim’ opera. Vol. Vl.

REFORMANDAE EOOLESIAE.

 

4

466

rant vitae aeternae: denique ut iusti sint coram-
Deo. Primum, operum meritis superbiunt, quasi
Deum sibi obstrictum habeant. Haec vero superbia
quid aliud est, quam exitialis mentis ebrietas Ῥ Nam
se ipsos adorant loco Christi, et quum in profundo
mortis gurgite sint demersi, vitam se habere som-
niant. Quod si cui amplificare nimis hunc locum
videar, haec certe est trita in scholis et templis om-
nibus doctrina: quod operibus Dei gratiam mereri
oporteat3 quod operibus acquirenda sit vita aeterna ;
quod temeraria et praesumptuosa sit fiducia salutis,
nisi bonorum operum adminiculo suffulta,· quod per
bonorum operum satisfactionem reconciliemur Deo,
non autem gratuita peccatorum remissione; quod
bona opera salutis aeternae meritoria sint, non quia
gratis imputantur ιιι iustitiam Christi merito, sed
ex pacto legis: non gratuita peccatorum venia, sed
satisfactoriis, ut vocant, operibus reconciliari homi·
nes Deo, quoties ab eius gratia sunt alienati3 ad
satisfactiones accedere ex Christi et martyrum me-
ritis subsidium, modo tamen eo adiuvari mereatur
peccator. His impiis opinionibus totum mundum fas·
cinatum fuisse constat, antequam Luthcrus mundo
innotesceret. Neque alia est hodie quoque ¹) pars
doctrinae nostrae quam maiore contentione et per-
tinacia impugnent nostri adversarii.

Hic postremo pestilentissimus error non modo
passim occupavit hominum mentes, sed tanquam
unum ex [pag. 19] praecipuis fidei capitibuS, de quo
fas non esset dubitare, fuit habitus: fideles oportere
de gratia Dei erga se perpetuo dubitare, suspensas·
que habere conscientias. Hac vero diabolica imagina—
tione penitus exstincta fuit fidei vis, deletum Christi
beneficium, eversa hominum salus. Illa enim demum,
teste Paulo, est christiana fides, qua excitatur in cordi-
bus nostris fiducia, qua audeamus sistere nos in con·
spectum Dei (Rom. 5, 2). Nec aliter constaret, quod
alibi tradit, habere nos testimonium adoptionis nos-
trae intusa 'spiritu' 'sancto obsignatum, quo freti
Deum patrem vocamus (Rom. 8, 15. 16). “

Quorsum autem illa haesitatio, quam hostes
nostri a suis discipulis requirunt nisi ut tota pro-
missionum Dei fides evanescat? Ratiocinatur Pau·
lus, evanuisse fidem, abolitas esse promissiones, si
ex lege sit haereditas (Rom. 4, 14). Cur istud?
Nempe quia lex dubium hominem tenet, ne acquies-
cere in certa firmaque fiducia possit. Isti ²) autem
ex adverso eiusmodi fidem somniant, quae hominem
ab illa, quam Paulus exigit, certitudine exclusum
ac repulsum ’ ad coniecturam reiiciat, ut instar arun-
dinis fluctuetur. Neque tamen eos in tantam ⁸) hanc

 

1) quoqibie omitt. 1576 seqq. · ·
2) xta 76 &qq-3 Gallus: Ceux ιοι.
3) totam 1576 ss.


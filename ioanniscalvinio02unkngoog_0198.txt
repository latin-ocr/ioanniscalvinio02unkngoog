319

ut acquiescere Dei inspirationi, nostrae sit potesta-
tis; tertiO‚ ut non labamur in adepto salutis munere,
sollicitudinis [pag. 120] nostrae, et coelestis pariter
sit auxilii. Quid si ipse sibi scriptor paulo post
non constet? Nam quod ex milevitana synodo re-
citat: si quis Deum, ut a peccato purgemur, ex-
spectare nostram voluntatem sentiat, et non potius,
ut purgari· velimus, in nobis efficere, eum resistere
spiritui sancto: minime- cum illa electionis libertate
convenit. Item quod dicit, agere Deum in nobis,
ut quod vult velimus et agamus, prorsus. ab eo dis-
sentaneum est quod dixerat, acquiescere nostrae esse
potestatis. Nam altero loco efficax spiritus sancti
operatio praedicatur, altero, boni aut mali eligendi
duntaxat facultatem offerri per gratiam , dicitur.
Illa autem tria quantum absint a mente Augustini,
iam partim visum est, ct copiosius adhuc videbitur.
Conclusionem demum ponit ex quadam ad populum
concione, quae Augustino adscribitur: an autem
eius sit, relinquo aliis iudicandum , etsi minime
Augustini ingenium sapere mihi videtur. Sane,
aut quod eius non sit, aut quod ab eo adhuc iu·
vene habita fuerit, etiam ex his quae Pighius ad-
ducit verbis coniecturam non penitus levem capere
licet, quod quum duas contrarias sectas poneret,
quae nimium huc aut illuc declinando errent, et in
una parte Manichaeos locasset, in altera non Coe-
lestinos aut Pelagianos , sed Iovinianum statuit.
An, quaesO, Pelagianos omisisset, quibus tam acri·
ter semper est infestus, et quos magis necesse erat
apud populum referre , si tunc exstitissent? N on
enim africanis ecclesiis eo tempore molestus erat
Iovinianus, sed Pelagianorum fama simul ot impie·
tas totum fere orbem pervagata erat. Quanquam
sine hac quoque coniectura sermo ipsc prodit, se
Augustini nomon mentiri. Verum utcunque sit,
audiamus id quod habet. Ut liberum, inquit, ho·
minis arbitrium confiteamur: dicimus, nos et non
peccare, et peccare posse. Respondeo, hunc, qui-
cunque sit, si arbitrii viribus intelligat hominem
posse non peccare, non mihi , sed Augustino ipsi
pro haeretico [pag. 121] haberi. Sin vero per Dei
gratiam, sciunt eruditi et in Augustini lectione
exercitati, qualiter vir ille de possibilitate disputare
soleat. Quoniam enim Dei potentiae eum derogare

calumniabantur Pelagiani, Deum quidem posse con· ·

fitetur, si velit, sed nullum exemplum tale vel ex-
stitisse, vel debere exspectari: quoniam aliter scrip-
tura pronunciet. ,

Postquam tam certis demonstrationibus me con-
vicit Pighius, triumphale iterum tripudium agit.
Nec mirum: sibi enim intus ac suis musis canit3
vel saltem contentus est, si plausum habeat a pau-
cis sui similibus, qui quum Dei veritatem subverti
iam posse desperent, qualescunque ad impediendum
eius cursum remorae undique quaeritant, et inven-

RESPON 810 CONTRA Pronum

 

 

320

tas caeco furore exosculantur. Sed rem totam cla-
rius a me patefactam confido, quam ut apud eos,
qui sanuin ad hanc disputationem legendam iud-i·
cium afferent, et mentem quietam ac compositam,
flatuosis illis suis iactantiis, vel minimum proficiat.
Satis enim superque eius fucos diluisse mihi vi·
deor: quibus Augustinus pinxerat, ut nobis contra-
rius videretur. N unc vero hoc quoque a me quasi
auctarium fortassis requirent aliqui, ut quod glo-
riatus sum de Augustin0‚ illum prorsus nostrum
esse, nunc plenius et pluribus testimoniis confirmem.
Qua in re praestanda non tam difficultate quam
prolixitate impedior. Nam si omnia colligere in·
stituam‚ quae factura sint ad sententiae nostrae con-
firmationem, si adducerentur, longum ex his volu-
men mihi texendum foret, et toti etiam fere libri
interdum inserendi. Quid enim aliud quatuor ad
Bonifacium libri , duo ad Prosperum et Hilarium,
duo item ad Valentinum continent? quid liber de
Natura et gratia, alter item de Perfectione iusti-
tiae? quid libri tres ad Marcellinum? quid totidem
circiter Epistolae quot nominavi libros, nisi genui-
nam, eamque perpetuam doctrinae nostrae explica—
tionem? Verum, ne videar, more [pag. 1 22] adver-
sarii, sola iactantia causam obtinere velle: simul ut
eorum desiderio ex parte satis faciam, qui quum
nostram cum Augustino consensionem videre cu-
piant, otium vel facultatem non habent omnia per-
legendi, compendium ex paucis locis confectum sub-
iiciam, quod omnem de ea re dubitationem tollat.
Eligam autem eos libros potissimum, quibus pluri·
mum autoritatis concedit Pighius: ne ubi convictus
fuerit, ad cavillum illud, sicut solitus est, confu-
giat, Augustino multa inter disputandum calore
excidisse, quibus ne ipse quidem autor fidem ha-
bere velit. Eos ergo libros, qui sedato iam dis·
putationis fervore scripti fuerunt, fidelissimos esse
testes fatetur, quid senserit Augustinus, et certo
recipi voluerit. Quare si in his demonstravero,
nobiseum illi convenire, sine controversia, etiam ad·
versarii confessione, vicero.

Primum dicimus, hominis, mentem caecitate
percussam, ut ad veritatis notitiam pervenire ex se
nullo modo queat ; dicimus voluntatem pravitate
corruptam, ut nec Deum diligere, nec eius obedire
iustitiae possit. Utrumque Pighius improbat. Pro-
deat nunc in medium Augustinus, velut arbiter.
Libro de Sanctorum praedestinatione, se aliquando
fuisse in eo errore confitetur, ut nostrum esse pu-
taret, audito evangelio consentire: sed postea illis
Pauli verbis convictum, ut opinionem mutaret:
Quid habes quod non acceperis (l Gor. 4, 7)? Pro-
inde fidem, et inchoatam et perfectam, concludit
donum esse Dei: quum ne cogitare quidem aliquid
boni in nostra sit potestate, quod tamen multo mi-
nus est, quam credere. Ne vero huic tergiversa-

 


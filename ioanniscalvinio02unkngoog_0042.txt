7 LECTORIBUS. 8

utinam non paulo post sentiant filii nostri, fuisse hoc verum potius vaticinium, quam coniecturam. Quo
magis elaborandum nobis est, ut qualescunque ecclesiae reliquiae, quae post mortem nostram restabunt,
vel etiam emergent, scriptis nostris colligamus. Et alia quidem scriptorum genera, quis noster omnium
fuerit in religione sensus, ostendent: ‘sed illustriore document0, quam inter se habuerint ecclesiae nostrae
doctrinae concordiam, perspici non poterit, quam ex catechismis. Illic enim non modo quid semel do-
cuerit unus homo, aut alter, apparebit: sed quibus a pueritia 'rudimentis imbuti perpetuo fuerint apud
nos docti simul atque indocti: ut haberent hoc omnes fideles , quasi solenne christianae communionis
symbolum. Atque haec sane praecipua mihi fuit edendi huius catechismi ratio. Valuit tamen non pa-
rum haec ¹) quoque altera, quod eum a plurimis desiderari audiebam, quia lectu non indignum fore spe-
rarent. Iudicione id an errore, pronunciare non est meum, sed eorum tamen· voto morem gerere aequum
fuit. Quin etiam iniecta mihi propemodum necessitas erat, ne liceret impune detrectare. Nam quum
ante annos septem edita a me esset brevis religionis 'summa sub catechismi nomine, verebar nisi hoc in
medium prolato anteverterem, ne illa, quod nolebam, rursum excuderetur. Bono igitur publico si vellem
consultum, curare me oportuit, utr hic, quem ego praeferebam, locum occuparet. Praeterea ad exemplum ‚
pertinere arbitror, re ipsa testatum fieri mundo, nos qui ecclesiae restitutionem molimur, ubique in hanc
partem fideliter incumbere, ut saltem catechismi usus qui aliquot antehac saeculis sub papatu abolitus
fuit, nunc quasi postliminio redeat. Nam neque satis pro sua utilitate commendari potest sanctum hoc
institutum: nec papistis satis exprobrari [fol. 5] tam flagitiosa corruptela, quod illud in pueriles vertendo
ineptias , non modo sustulerunt e medio, sed eo quoque ad impurae et impiae superstitionis praetextum
turpiter sunt abusi. Adulterinam enim illam confirmationem , quam iri eius locum subrogarunt, instar
meretricis magno caeremoniarum splendore multisque 'pomparum fucis sine modo ornant: quin etiam dum
ornare volunt, exsecrandis blasphemiis adornant, dum sacramentum esse iactant baptismo dignius τ’ vo· ·
eantque semichristianos , quicunque foetido suo oleo non fuerint infecti: interim vero tota eorum actio
nihil quam histrionicas gesticulationes continet , vel potius lascivos simiarum lusus , absque ulla aemu-
lationis arte.

Vos autem fratres mibi in Domino carissimi, quibus ipsum nuncuparem, ideo elegi, quia praeter-
quam quod me amari a vobis, et plerosque etia‘m vestrum scriptis meis delectari nonnulli ex vestro coetu
mihi indicaverant, id quoque nominatim postularant a me per literas, ut hunc laborem sua gratia susci-
perem. Alioqui una illa satis iusta futura erat ratio, quod pridem ex piorum et gravium virorum relatu

¹ ea de vobis intellexi, quae animum vobis meum penitus obstringerent. Nunc vero, quod vos sponte fac-

turos confido, peto tamen a vobis ut hoc benevolentiae erga vos meae testimonium boni velitis consulere.
Valete. Dominus vos sapientiae, prudentiae, zeli et fortitudinis spiritu in dies magis ac magis augeat
in ecclesiae suae aedificationem. Genevae. 4. Calendas Decembris. 1545.

-ξ

1)ὑ haec, om. Gau„ Beza et seqq.

 

 

